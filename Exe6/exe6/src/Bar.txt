1.	BAR. In uno stadio è presente un unico bar a disposizione di tutti i tifosi che assistono alle partite di calcio. 
I tifosi sono suddivisi in due categorie: tifosi della squadra locale, e tifosi della squadra ospite. 
Il bar ha una capacità massima NMAX, che esprime il numero massimo di persone (tifosi) che il bar può accogliere contemporaneamente. 
Per motivi di sicurezza, nel bar non è consentita la presenza di tifosi di squadre opposte. 
Nell’accesso al bar si dà la precedenza ai tifosi della squadra ospite.

Il bar è gestito da un barista che può decidere di chiudere il bar in qualunque momento per effettuare la pulizia del locale. 
Al termine dell’attività di pulizia, il bar verrà riaperto. Durante il periodo di chiusura a nessun cliente è consentito l’accesso al bar. 
Nella fase di chiusura, potrebbero essere presenti alcune persone nel bar: in questo caso il barista attenderà l’uscita delle persone presenti nel bar, prima di procedere alla pulizia.
